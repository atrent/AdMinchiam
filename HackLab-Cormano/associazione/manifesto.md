HackLab Cormano - Manifesto
============================

Riconosciamo nell'informatica e nella telematica un aspetto essenziale della cultura di oggi, non solo come meri strumenti bensì come fattori di **partecipazione attiva**. Affinché esse siano veri fattori di sviluppo culturale, economico ed artistico, riteniamo occorra che la loro conoscenza non resti sapere di pochi ma diventi patrimonio diffuso.

Per perseguire questo scopo intendiamo promuovere la più ampia diffusione dell'informatica e della telematica, con particolare attenzione alla informatica cosiddetta "Open", nel senso di aperta, e "Free", nel senso di libera (1), che favorisce un uso aperto e libero della produzione informatica ed intellettuale in genere.

Intendiamo perseguire i nostri scopi tramite:

1. formazione professionale;
2. organizzazione di convegni e seminari;
3. pubblicazione e distribuzione di materiale informativo, formativo, critico, saggistico e di software libero e aperto;
4. utilizzo dei mezzi di comunicazione radio e televisivi e le reti
5. telematiche in maniera funzionale ai propri scopi istituzionali
6. svolgimento di attività di collaborazione e/o consulenza nei confronti
7. degli associati ed in generale nei confronti di qualsiasi persona fisica, giuridica o realtà istituzionale che lo richiedesse;
 
Svolgiamo le attività per il raggiungimento dei nostri scopi in totale autonomia finanziaria rispetto agli associati e ad ogni altro ente, persona fisica, persona giuridica o realtà istituzionale con i quali ci troveremo eventualmente a collaborare.

Intendiamo favorire la partecipazione di tutte le persone, a questo proposito i nostri principi sono:

1. l'impegno economico dovrà essere stabilito in modo tale da mantenere l'associazione accessibile a tutte le persone;
2. devono essere previste forme di partecipazione telematica alle assemblee e di votazione telematica. La partecipazione all'associazione non obbliga in alcun modo ad una presenza fisica alle riunioni ed alle iniziative della stessa;
3. non devono essere posti ostacoli all'ingresso di nuovi soci, quali approvazioni da parte di organi dell'Associazione o presentazioni da parte di altri associati, fermo restando il dovere dei soci di rispettare il presente Manifesto e le regole stabilite dall'associazione nello statuto.

L'Associazione è apartitica: l'esercizio e la manifestazione della propria appartenenza a partiti o movimenti politici dovrà avvenire in altre e separate sedi.

